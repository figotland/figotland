---
title: Vego i skolan!
date: 2017-10-13 12:46:00 Z
FAQ:
- question_text: Är animalieproduktion verkligen så dåligt för miljön?
  answer_text: Animalieproduktionen står för cirka 15 procent av världens totala utsläpp
    av växthusgaser. En vegetarisk måltid har mindre än hälften så stor klimatpåverkan
    än kött. Det är inte transporten som är avgörande när det gäller matens klimatpåverkan
    utan hur produktionen går till - djurproduktion är helt enkelt långt mer klimatbelastande
    än grönsaker. Det gäller även soja- och quornprodukter.
- question_text: På vintern växer ju inga grönsaker i Sverige. Är det verkligen klimatsmart
    att flyga hit mat från andra sidan jordklotet?
  answer_text: Det stämmer inte att vi är så importberoende. I Sverige har vi bra
    förutsättningar för att odla proteinrika baljväxter. Historiskt har ärter, bönor
    och linser varit livsviktiga grödor för oss, men från 50-talet förändrades jordbruket
    och kulturgrödorna passade inte i det storskaliga jordbruket. Dessutom står transporter
    för en väldigt liten del av klimatpåverkan från vår matproduktion. Totalt står
    ALL transport för 14% av klimatpåverkan. Livsmedelstransport är då bara en liten
    del.
- question_text: Men närproducerat kött måste väl ändå vara miljövänligt?
  answer_text: |-
    En vegetarisk kost har en betydligt lägre miljöpåverkan än en kost med animaliska produkter. Det är oavsett om maten transporterats långt. Detta för att miljöpåverkan främst uppstår i produktionen på gården och inte på väg till tallriken. Kött eller odlad fisk kräver mycket odlat foder där det skulle vara effektivare att producera livsmedel som vi kan äta direkt.

    Källor och mer info:
    * [Naturskyddsföreningen](http://blogg.naturskyddsforeningen.se/blog/2012/03/16/ar-det-battre-att-ata-naturbetat-kott-an-sojabonor/)
- question_text: Vi har väl alltid ätit kött i Sverige?
  answer_text: Köttkonsumtionen i världen har fördubblats de senaste 50 åren – från
    ungefär 20 kilo per år till över 40 kilo per person och år, enligt statistik från
    FN:s livsmedels- och jordbruksorganisation FAO.
- question_text: Behöver vi inte animalier för att må bra?
  answer_text: |-
    Alla animalier innehåller skadligt kolesterol, som bidrar till hjärt-kärlsjukdomar - den största dödsorsaken i dagens samhälle. För hälsan är det alltså bra att dra ner på konsumtionen av animalier, och då särskilt kött och chark, som kraftigt ökar risken för hjärt-kärlsjukdomar och olika former av cancer. Ny forskning visar dessutom att mjölk, tvärt emot vad mjölkindustrin länge fört fram, leder till ökad risk för frakturer. När det gäller vitaminer bör i regel alla äta de tillskott som rekommenderas vegetarianer. Exempelvis D-vitamin, som finns berikad i både ko- och växtbaserad mjölk. När det gäller protein menar Livsmedelsverket att den som äter en varierad vagetabilisk kost får i sig alldeles tillräckligt. Svenskarnas intag av protein ligger idag en bit över det rekommenderade intaget.

    Källor och mer info:
    * [Livsmedelsverket](https://www.livsmedelsverket.se/matvanor-halsa–miljo/kostrad-och-matvanor/rad-om-bra-mat-hitta-ditt-satt/kott-och-chark/)
    * [SVT](http://www.svt.se/nyheter/vetenskap/mycket-mjolk-forkortar-livet)
    * [SVT](http://www.svt.se/nyheter/vetenskap/uppsala-forskare-mjolkdrickande-kopplat-till-okad-dodlighet)
    * [Livsmedelsverket](https://www.livsmedelsverket.se/livsmedel-och-innehall/naringsamne/protein/)
- question_text: Borde inte var och en själv få bestämma?
  answer_text: |-
    Att äta animalier är sällan ett aktivt val. Snarare handlar det om vanor och samhällsstrukturer - normen för kost innehåller idag kött, och det kräver oftast mer aktiva val och insatser för att äta vegetabiliskt. Vårt förslag innebär inte att någon tvingas äta vegetabiliskt - bara att det blir normen, och att det ska krävas ett aktivt val för att äta animalier.

    Valen kring kost är upp till varje enskild privatperson, men skolan är en offentlig arena, inte privat. Skolan har en uppgift att förmedla värdegrunder och normer i linje med den samhällsutveckling som önskas, inom allt från hälsa till miljö och etik. Det ingår i det pedagogiska uppdraget att förmedla normer och värderingar, på ett inkluderande, inspirerande och lyhört sätt. Det finns många möjligheter att inkludera eleverna i övergången till vegetabilisk kost som grund. I kursplanen för hem- och konsumtionskunskap står det exempelvis: ”Genom undervisningen ska eleverna få möjlighet att utveckla medvetenhet om vilka konsekvenser valen i hushållet får för hälsa, välbefinnande och gemensamma resurser.”
- question_text: Varför ska barnen behöva ändra sig om vuxna inte gör det?
  answer_text: Skolan är den arena där vi mer än någon annanstans har möjlighet att
    påverka människors vanor och agerande, och i förlängningen samhällsutvecklingen.
    Det gör vi redan, och har gjort så länge vi haft en svensk folkskola. Om det över
    huvud taget kan finnas en planet för framtidens generationer, behöver de ges möjlighet
    att vända utvecklingen, genom kunskap och förändrade vanor.
- question_text: Måste man vara vegan för att vara djurrättare eller feminist?
  answer_text: Nej. Frågorna om klimat, feminism och förtryck mot djur är ideologiska,
    politiska och strukturella, och vi kommer inte tillrätta med dem genom att fokusera
    på individuella val. Att tänka sig att samhället förändras genom konsumentmakt
    är en liberal tanke som vi motsätter oss - den förutsätter att alla har pengar
    nog att vara med och påverka. Vi ser också att det kan finnas många olika anledningar
    till att man som enskild person äter det man äter. Mat kan vara en fråga om hälsa,
    och är dessutom kulturellt, etniskt och klassmässigt betingat.
- question_text: Vill F! Gotland alltså helt avveckla animalieproduktionen?
  answer_text: Nej. Vårt förslag handlar bara om skolbespisningen. När det gäller
    animalieproduktionen i stort vill vi naturligtvis minska den industriella produktionen
    av animaliska produkter och istället satsa mer på småskaligt jordbruk, gårdsproduktion
    och naturbetesmarker. Men det är inte något som ingår i det här förslaget.
- question_text: Hur tänker F! Gotland att gotländska bönder kommer påverkas av det
    här förslaget?
  answer_text: Det beror på vilken sorts bönder - det kan ge producenter av vegetabilier
    en ökad försäljning medan mjölkförsäljningen kan minska. Vilket är helt i linje
    med den miljöpolitik vi bedriver. Vi skulle gärna se att livsmedelsproduktionen
    på Gotland ställdes om till mer produktion av vegetabilier och vi vill på alla
    sätt vi kan stötta de gotländska gårdarna i det.
- question_text: Vad händer med de öppna landskapen om vi inte äter kött/dricker mjölk?
  answer_text: |-
    Nu handlar inte vårt förslag om att alla ska sluta äta kött eller dricka mjölk, men rent teoretiskt ser det ut såhär: Idag är ungefär hälften av köttet som äts i Sverige importerat, och även fodret svenska kor äter är ofta importerat. Det är alltså en ganska liten del av animalieproduktionen som påverkar svenska landskap.

    Men dessutom är det så att öppna landskap inte per automatik är bra för miljön. En majoritet av de öppna landskapen är tvärt om en effekt av de senaste hundra årens industriella jordbruk, och består av monokulturer som brett ut sig på urskogarnas och våtmarkernas bekostnad. Vissa öppna landskap är viktiga för den biologiska mångfalden - så kallad naturbetesmark. Jordbruksverket uppskattar dock att andelen nötkreatur som idag går på naturbeten bara är någonstans mellan 30–45 % . Resten bidrar alltså inte till den biologiska mångfalden alls. Enligt Sveriges Lantbruksuniversitet kan, om alla naturbetesmarker utnyttjades, kunna producera ca 350 gram kött i veckan per person i Sverige. Det skulle alltså innebära en kraftig minskning av svenskens köttkonsumtion om vi endast åt naturbeteskött. Det finns alltså ingen miljömässig anledning att börja äta naturbeteskött eftersom det redan idag finns en alldeles för hög efterfrågan på kött.

    Det är inte heller så att vi måste föda upp djur för mat för att kunna hålla naturbetesmarkerna öppna. Örebro kommun har exempelvis köpt in kommunala kor för detta ändamål, som är helt självfinansierade, eftersom kommunen får EU-bidrag för dem och tar foder från egen mark. Skötseln av djuren ingår som en del i kommunens arbetsmarknadsåtgärder för arbetslösa. I Krusenberg strax söder om Uppsala pågår ett forskningsprojekt (SLU) kring så kallad “rewildering” av hästar (gotlandsruss!), och runt om i Europa pågår liknande projekt.

    Källor och mer info:
    * [Naturskyddsföreningen](http://www.naturskyddsforeningen.se/vad-vi-gor/klimat/faqvego http://orebro.etc.se/kultur-noje/kommunala-kor-oppnar-landskap)
    * [Naturskyddsföreningen](http://blogg.naturskyddsforeningen.se/blog/2012/03/16/ar-det-battre-att-ata-naturbetat-kott-an-sojabonor/)
- question_text: Hur ska vi kunna odla och ha jordbruk utan gödsel från djur?
  answer_text: |-
    I dag tillförs mer näring i form av kväve till ekosystemen än någonsin tidigare. Det har rubbat hela det globala kvävekretsloppet och är grundorsaken till övergödningen av haven samt en tung orsak till klimatpåverkan, försurning och ozonhål. Forskningen om planetens gränser visar att jordbrukets tillförsel av kväve måste minska med hela 59 procent på global nivå. Ett exempel på en alternativ metod är kretslopp med växtföljder och kvävefixerande grödor, sk gröngödsling. Och utvecklingen går framåt; det finns exempel på ekologisk brödspannmål som endast gödslas genom odling av kvävefixerande grödor och det finns tekniker som kan cirkulera ren fosfor från våra avlopp.

    Källor och mer info:
    * [Naturskyddsföreningen](http://www.naturskyddsforeningen.se/vad-vi-gor/klimat/faqvego)
    * [Naturskyddsföreningen](http://www.naturskyddsforeningen.se/sites/default/files/dokument-media/ekologiskt_lantbruk_4_2015_0.pdf)
- question_text: Men soja, då? Bidrar man inte till massa regnskogsskövling om man
    äter tofu och andra vegetabiliska alternativ?
  answer_text: Huvuddelen av sojan som odlas används som djurfoder i animalieproduktion
    och endast en mycket liten del används i livsmedel för människor. Det är inte
    sojabönan i sig som är problemet utan den enorma efterfrågan på djurfoder som
    kräver en intensiv odling.
- question_text: Varför tjatar ni om köttet när det finns så många andra källor till
    utsläpp av växthusgaser?
  answer_text: |-
    Köttproduktionen står för 15% av utsläppet av växthusgaser det är mer än hela transprotsektorn sammanslaget. Alltså mer än alla bilresor, semesterflygresor OCH all transport av mat. Det är också en av de allra mest onödiga källorna till utsläpp - de åsamkar djuren lidande, och i den mängd vi idag äter animalier är det dessutom skadligt för våra kroppar. I lokalpolitiken kan vi inte heller påverka flyg- och biltrafik - men vi KAN påverka skolan, och därigenom vilka vanor människor utvecklar.

    Källor och mer info:
    * [Jordbruksverket](http://www.jordbruksverket.se/amnesomraden/miljoklimat/begransadklimatpaverkan/kottochklimat.4.32b12c7f12940112a7c800011009.html)
- question_text: Varför säger ni att det är synd om korna i mjökindustrin?
  answer_text: |-
    Dagens mjölkindustri är långt ifrån den småskaliga husbehovsproduktionen från förr, och ingenting med den är naturligt. Precis som djur av andra arter - till exempel människor - är det meningen att kon ska producera mjölk bara under den period kalven behöver den. Att som kor i mjölkindustrin producera mjölk hela sina liv är fruktansvärt påfrestande på kroppen och långt ifrån naturligt. Till det kommer det faktum att korna tillbringar större delen av sina liv inomhus, eftersom ett mjölkproducerande juver inte klarar kyla. Listan över det onaturliga lidandet i mjölkindustrin kan göras lång. Läs gärna mer i länken nedan.

    Källor och mer info:
    * [Djurens Rätt](http://www.djurensratt.se/sites/default/files/mjolkfabriken.pdf)
video: <iframe width="560" height="315" src="https://www.youtube.com/embed/hUgtBMosU_w"
  frameborder="0" allowfullscreen></iframe>
layout: faq
---

Skolan ska vara en plats som förmedlar kunskap, normer och värderingar om allt från miljö till etik och hälsa. Vi vet att dagens köttkonsumtion är helt ohållbar ur flera perspektiv - ändå måste den elev som vill bidra till en mer hållbar värld be om specialkost. Vi tycker att det borde vara tvärt om! I skolan borde grunden vara att det är vegetabilisk kost som serveras, och att animalier bara är ett tillägg, en “specialkost”.

Det är kärnan i vårt förslag till regionfullmäktige! Läs hela förslaget här.

Läs debattartikeln här.

### Frågor och svar