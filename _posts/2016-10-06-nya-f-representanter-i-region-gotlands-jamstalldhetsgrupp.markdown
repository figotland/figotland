---
title: Nya F!-representanter i Region Gotlands jämställdhetsgrupp
date: 2016-10-06 13:52:00 Z
tags:
- f! gotland
image: "/uploads/cover_06-10-16.jpg"
---

Idag valdes två nya representanter för F! till Region Gotlands jämställdhetsgrupp — en politisk referensgrupp för jämställdhetsfrågor. Om inte de här två pärlorna kan sätta jämställdhets-båten i gungning kan ingen! Såhär presenterar de sig själva:

Agnes: Mitt pronomen är hen och jag brinner lite extra för transpersoners rättigheter och det intersektionella perspektivet. Jag har intresserat mig för jämställdhet sedan barnsben och protesterade redan som sjuåring mot könsrelaterade orättvisor i klassrummet. Just nu utbildar jag mig till förskollärare. Favoritfärg: Glitter.

Annika: Mitt pronomen är hon och mina stora drivkrafter i livet har alltid varit kultur och politik. Jag har studerat genusvetenskap och sedan musik- och ljuddesign och idag jobbar jag på Fenix Ungkulturhus. Jag brinner för genusfrågor, HBTQI-frågor och antirasism. Rättvisa, jämlikhet och intersektionalitet! Favoritfärg: Svart.