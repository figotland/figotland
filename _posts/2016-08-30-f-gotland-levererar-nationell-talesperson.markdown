---
title: F! Gotland levererar nationell talesperson
date: 2016-08-30 13:31:00 Z
tags:
- rättspolitik
- kriminalpolitik
image: "/uploads/cover_30-08-16.jpg"
image_caption: 'Foto: Carolina Durell'
---

Tomas Pettersson, aktivist och styrelsemedlem i F! Gotland, valdes i helgen till nationell talesperson i rätts- och kriminalpolitiska frågor för Feministiskt initiativ.

Tomas brinner för rättssäkerhetsfrågor och arbetar till vardags som advokat i Visby.

Det känns superspännande att utveckla feministisk politik på ett traditionellt sett mycket trögt och “gubbigt” område. Som talesperson ser jag fram emot att arbeta tillsammans med skuggriksdagens justitieutskott, säger Tomas.

Området innehåller många ur ett feministiskt perspektiv viktiga ämnen som t.ex. mäns dödliga våld mot kvinnor i nära relationer, och hedersrelaterat brottsligt förtryck. Tomas fortsätter:

En aktuell fråga i höst blir naturligtvis att utredningen om samtyckeskrav och ett oaktsamt våldtäktsbrott presenteras.