---
title: 2015 - året utan tålamod
date: 2016-01-28 10:29:00 Z
authors: Elin Bååth
image: "/uploads/cover_28-01-16.jpg"
---

“Du måste lära dig att ha tålamod.” “Politik tar tid.” Det var de fraser jag fick höra allra mest när vi just fått en plats i regionfullmäktige.

Och jag tänkte för mig själv: “De här orden kommer från en privilegierad person.” För den som inte får sina mänskliga rättigheter tillgodosedda har inte den tiden. Och den som blir orättvist behandlad behöver inte mer tålamod — den behöver mindre!

Och hur privilegierad du än är väntar inte jorden. Klimatet väntar inte.

2015 var året F! tog plats i politiken på Gotland och vi har haft precis allt utom just tålamod. Vi har kämpat som om det gällde livet, för det är precis vad det gör. Vi har manifesterat, skrivit, talat, målat, lagt förslag, fått igenom förslag, ställt ansvariga till svars, utbildat oss, nätverkat, skapat mötesplatser, folkbildat.

F! Gotlands verksamhetsberättelse 2015 är bara en del av allt vi verkligen gjort. Läs den, inspireras, och gör oss sällskap 2016!