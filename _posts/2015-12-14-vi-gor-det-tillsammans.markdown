---
title: Vi gör det tillsammans
date: 2015-12-14 08:59:00 Z
tags:
- feminism
- solidaritet
authors: Elin Bååth
---

För 2 år sedan trodde jag att jag var ganska ensam om mina drömmar för världen. Jag trodde definitivt inte att några av de drömmarna skulle bli verklighet inom en nära framtid. Och jag trodde inte att jag hade kraften att vara med och förverkliga det.

Idag, 1,5 år senare vet jag att jag inte är ensam. Att vi KAN förändra. Och att jag har kraften, tack vare att vi är så många som är med och stöttar.

Från ett fåtal medlemmar som sommaren 2014 lade märke till gotlänningarnas rosa hjärtan och bestämde sig för att satsa stort inför valet. De utmanade de andra partiernas valstugor med en rosa tron. Istället för reflexer och pennor bjöds det på saft och rosa bullar. Men det var genom bred kunskap och ett stort engagemang som Feministiskt Initiativ Gotland satte sig på den politiska kartan. Vi växte med över 1000%. Vi kom in i fullmäktige och vi rörde om i den rätt så ljumma grytan. Och viktigaste av allt. Vi gjorde det tillsammans.

Nu drömmer jag om att alla som känner likadant som jag gjorde för två år sedan också tar steget att vara med och förverkliga. Även om du inte har tiden eller orken att vara med fysiskt just nu — stötta oss genom att bli medlem, eller förnya ditt medlemsskap! Det betyder allt för oss som är ett så litet parti.

Låt oss fortsätta tillsammans. Medlem som icke medlem. Låt oss växa oss ännu större!

I dagarna skickas fakturan från Feministiskt Initiativ ut på mejl till de som angett mejladress annars via brev.

Alla inbetalningar efter den 1 november i år gäller för hela 2016!

Är du inte redan medlem så kan du bli det genom att swischa, eller via sms. Följ länken nedan för övriga betalsätt om du inte har mobiltelefon.

→ Swisha 50 kr eller mer till 123 282 42 82 och skriv i meddelandet: förnamn efternamn kommun e-post

→ Har du inte Swish? Betala via sms (100 kr för ett år) till nummer 72550 och skriv i meddelandet: fimedlem förnamn efternamn kommun e-post

Eller läs mer här: http://feministisktinitiativ.se/bli-medlem