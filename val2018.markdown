---
title: Val 2018
date: 2017-10-04 11:42:00 Z
layout: faq
FAQ:
- question_text: Vad innebär det att kandidera?
  answer_text: 'F!:s lista till regionfullmäktige kommer fastställas på årsmötet i
    mars 2018. Om du får en plats högt upp på listan innebär det att du är en viktig
    del av valrörelsen fram till valet 2018 – media kommer vilja intervjua dig, och
    väljarna kommer vilja veta vad du står för (exempelvis i form av debattartiklar,
    homepartyn, kampanjer etc.). Du kommer självklart få allt det stöd du behöver
    för att genomföra detta. '
- question_text: Vad krävs för att kunna kandidera?
  answer_text: |-
    * Att du fyllt 18 år på valdagen 2018 (180909)
    * Att du är medlem i Feministiskt initiativ
    * Att du är folkbokförd på Gotland
    * Att du är något av följande:
      - svensk medborgare och folkbokförd i Sverige eller
      - EU-medborgare, eller medborgare i Norge eller Island och är folkbokförd i Sverige eller
      - medborgare i något annat land och har varit folkbokförd i Sverige i tre år.
- question_text: Vad innebär det att sitta i regionfullmäktige?
  answer_text: "Att sitta i regionfullmäktige för F! innebär att du har möjlighet
    att vara med och skapa verklig förändring för ett mer jämlikt och hållbart samhälle.
    Fullmäktige är Gotlands högsta beslutande församling och här tas massor av viktiga
    beslut för ön.\n\nFör att sitta i fullmäktige krävs egentligen bara en sak: att
    du ska kunna stå för dina värderingar. Från talarstolen, i mötesrum och i media.
    Du behöver inte kunna uttrycka dig på något speciellt sätt, det viktiga är att
    du faktiskt vågar uttrycka dig precis som du är om det du brinner för. Du är aldrig
    ensam i F! och massor av stöd och kunskap finns att få både från de andra ledamöterna
    och från alla andra medlemmar som på olika sätt arbetar för att stötta ledamöterna.
    \n\nSom ledamot för F! representerar du inte bara dig själv, utan också alla de
    människor som valt dig, och du förväntas driva den politik som F! gått till val
    med. Det finns massor med stöd att få inom F! för att utveckla sin kunskap om
    vår politik, så det är inget du förväntas kunna allt om från början. \n\nFullmäktigesammanträdena
    är arvoderade (ett dagsarvode + reseersättning), och alla har laglig rätt att
    få ledigt från jobbet för att göra det här demokratiskt viktiga uppdraget. Sammanträdena
    pågår ungefär 5 timmar, och infaller ungefär en gång i månaden med sommaruppehåll.
    Inför sammanträdena behöver du avsätta tid för att läsa handlingar, förbereda
    dig samt gå på möte med resen av F!:s fullmäktigegrupp. Förutom arbetet inför
    och på själva sammanträdena behöver du också avsätta tid till att ta fram förslag,
    och att vara en del av den offentliga debatten i media.  \n\nAtt sitta i fullmäktige
    är bland det mest utvecklande och meningsfulla du kan göra - du får en inblick
    i hur samhället fungerar på ett ojämförligt sätt, och som F!-politiker är du med
    och arbetar för ett jämlikt och hållbart samhälle."
- question_text: Hur kommer F!:s lista tas fram?
  answer_text: |-
    När alla kandidaturer och nomineringar kommit in kontaktar valberedningen kandidaterna och genomför intervjuer. Utifrån det tar valberedningen fram ett förslag på en lista, baserat på intervjuerna och med ett intersektionellt perspektiv.* Listan till regionfullmäktige kommer slutligen röstas fram på F!:s årsmöte i mars 2018.

    * att skapa en så bred representation som möjligt utifrån olika maktordningar som kön, etnicitet, ålder osv.
---

Tiden har kommit för att nominera till F!:s regionfullmäktigelista i valet 2018. Föreslå någon eller flera som du skulle vilja se som ledamöter i fullmäktige på Gotland – och kandidera gärna själv! När du nominerar någon annan än dig själv måste den personen först vara tillfrågad.

Maktens rum behöver fyllas med människor med olika bakgrund, erfarenheter och åldrar. Du behöver inte ha partipolitisk erfarenhet för att kandidera – det viktiga är att du brinner för ett jämlikt och hållbart samhälle. Du kommer få allt det stöd du behöver av F! för att känna dig trygg på din plats när det väl är dags.

SISTA DATUM ÄR 31 januari 2018

[Kandidera och nominera här](https://docs.google.com/forms/d/e/1FAIpQLSdTQiW_RAVMjftGghayKm2zrcXLxZQlGn0-blQfinNQFf40cQ/viewform)

### Frågor och svar